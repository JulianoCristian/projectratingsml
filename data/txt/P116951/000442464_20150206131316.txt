                                                                                                                             92415
Borba protiv ekonomske krize u Bosni i Hercegovini                                                                           July 8, 2005
                                                                                                                                        

Obzirom na brze promjene ekonomskih prilika u vrtlogu globalne ekonomske krize, vlasti u BiH su od Svjetske banke zatražile hitno
prilagođavanje kreditnog programa u cilju ublažavanja efekata ekonomske krize u BiH. Dogovoreno je da se radi na ostvarivanju sljedećih
ciljeva:


        Održavanje makroekonomske stabilnosti
        Zaštita ugroženih putem boljeg ciljanja socijalnih davanja
        Ublažavanje uticaja krize na privredu, posebno mala i srednja preduzeća
        Ubrzanje implementacije već odobrenih investicionih projekata



 Makroekonomska stabilnost i zaštita najugroženijih kategorija

Kreditni program Svjetske banke za period 2009-2011 predviđa podršku za budžete u zemlji, koji su pod pritiskom zbog pada prihoda
uzrokovanog globalnom ekonomskom krizom, putem Kredita za razvojnu politiku (DPL) odobrenog 8. aprila / travnja 2010. godine od
strane Odbora izvršnih direktora Svjetske banke – (miliona US$ u 2010). Ovo je prva faza programa čiji se nastavak očekuje u 2011–
2012. DPL program je u skladu sa nedavno odobrenim stand-by aranžmanom s Međunarodnim monetarnim fondom (MMF). Osnovni cilj
prve faze DPL-a je pružanje podrške najugroženijim segmentima stanovništva boljim ciljanjem raznih vladinih programa gotovinskih
naknada pojedincima (kao što su dječiji doplatak, civilne invalidnine, boračke naknade) na najsiromašnije i one kojima su takve naknade
najpotrebnije. Pored budžetske podrške, poseban investicioni projekt – Projekt podrške mrežama socijalne sigurnosti i zapošljavanju,
odobren 25. februara / veljače 2010. godine, (15 miliona US$) će ojačati institucionalne kapacitete za provođenje reformi za koje se pruža
podrška u okviru DPL-a i osigurati usluge zapošljavanja za nezaposlene, iz redova ugroženih kategorija, koji aktivno traže posao. Ako BH
vlasti potvrde svoju opredijeljenost za predloženi program reformi, ova dva programa će biti prezentirana Odboru Svjetske banke na
odobrenje početkom 2010.

                                                                                                          Pitanja i odgovori o DPL programu

 Ublažavanje uticaja krize na privredu

U decembru 2009. Odbor Svjetske banke je odobrio Kreditnu liniju za mala i srednje velika preduzeća od 70 miliona US$. Predloženi
projekt ima za cilj olakšanje pristupa finansiranju za mala i srednja preduzeća, time čuvajući i jačajući njihovu tržišnu poziciju u kontekstu
globalne krize i povećavajući ekononosmke mogućnosti.

                                                                                   Pitanja i odgovori o projektu za mala i srednja preduzeća

 Ubrzanje implementacije već odobrenih projekata

Ubrzanje implementacije ranije odobrenih projekata koje finansiraju Svjetska banka i drugi razvojni partneri je od najvećeg značaja u
vrijeme ekonomske krize. Ti se projekti finansiraju ili iz grant sredstava ili iz izuzetno povoljnih kredita. Pored toga, neophodno je ubrzati
proceduru obrade pravnih dokumenata i smanjiti vrijeme koje protekne od odobrenja razvojnih projekata dok sredstva ne postanu
operativna.

                                                                Kliknuti ovdje za listu aktivnih projekata koje finansira Svjetska banka u BiH
